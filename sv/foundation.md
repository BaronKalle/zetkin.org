---
lang: sv
slug: foundation
ref: foundation
title: Organisationen
header: |
    Ett annorlunda företag.
    För ett annorlunda samhälle.
kicker: |
    Zetkin utvecklas av Zetkin Foundation – ett företag vars syfte inte är
    att göra vinst, utan att bidra till radikal samhällsförändring i
    socialistisk, feministisk, antirasistisk och hållbar riktning. Det gör
    Zetkin till något alldeles speciellt.
blocks:
    -   type: timeline
        header: Historien bakom Zetkin
        kicker: |
            Det Zetkin vi känner idag började utvecklas 2015. Men innan dess
            hade Zetkin uppstått i Vänsterpartiet Malmö redan 2013. Läs hela
            historien här.
        points:
            -   header: "Sommaren 2013 – Mötet"
                text: |
                    En programmerare och en organisatör lär känna varandra
                    i Vänsterpartiet Malmö. Idén att förbättra föreningens
                    organisering genom digitala verktyg föds.
            -   header: "September 2013 – Förstudie"
                text: |
                    Vänsterpartiet Malmö gör en förstudie inför det som ska
                    komma att bli Zetkin. Med hjälp av Google-formulär och
                    spreadsheets tar man in anmälningar till en kampanj i
                    samband med den stora konferensen Vänsterdagarna.
            -   header: "30 november 2013 – Första raden kod"
                text: |
                    De första raderna kod skrivs på ett system för att anmäla
                    sig till kampanjaktioner. Projektet får namnet "Zetkin".
            -   header: "December 2013 – Första kampanjen"
                text: |
                    Zetkin används för första gången för att ta in anmälningar
                    och organisera Vänsterpartiet Malmös julinsamling.
            -   header: "Maj 2014 – EU-valet"
                text: |
                    Under våren utvecklas Zetkin snabbt med bidrag från flera
                    utvecklare. Vänsterpartiet Malmö använder Zetkin för att
                    organisera flera kampanjer, med valrörelsen inför EU-valet
                    som kulmen. Under valrörelsens två veckor organiseras 400
                    aktioner runtom i staden med 200 deltagare.
            -   header: "29 maj 2014 – Ringverktyget föds"
                text: |
                    Fyra dagar efter EU-valdagen påbörjas arbetet med ett nytt
                    redskap för mobilisering av aktivister – Zetkins verktyg
                    för rundringningar.
            -   header: "Augusti-september 2014 – Val"
                text: |
                    Med hjälp av Zetkins nya ringverktyg mobiliseras fler
                    aktivister än någonsin. Vänsterpartiet Malmö organiserar
                    under en månad 800 aktioner med över 400 deltagare.
                    Resultatet blir historiskt.
            -   header: "27 september 2014 – Enkätverktyget föds"
                text: |
                    Insikten om hur viktigt Zetkin varit i valrörelsen
                    inspirerar till fler verktyg. För att kunna integrera
                    Vänsterpartiets medlemsenkät påbörjas arbetet med ett
                    enkätverktyg direkt i Zetkin.
            -   header: "11 januari 2015 – Beslut att sprida"
                text: |
                    Vänsterpartiet Malmös styrelse beslutar att starta en
                    separat organisation för att sprida Zetkin till övriga
                    Vänsterpartiet och den breda radikala rörelsen. För att
                    kunna göra det krävs att ett ny version av Zetkin utvecklas,
                    och att pengar samlas in.
            -   header: "2 mars 2015 – Första hacket"
                text: |
                    Efter en bred inbjudan samlas tio intresserade programmerare
                    och andra tekniskt kunniga för ett första hackathon i Malmö,
                    där man diskuterar teknisk arkitektur, arbetsformer och mål.
                    Några dagar senare skrivs de första raderna kod på nya
                    Zetkin.
            -   header: "30 mars 2015 – Zetkin Foundation bildas"
                text: |
                    Zetkin Foundation bildas och börjar samla in pengar för det
                    fortsatta arbetet med Zetkin.
            -   header: "12 September 2015 - Vänsterdagarna"
                text: |
                    Nya Zetkins organisatörsverktyg presenteras på
                    Vänsterdagarna. Med tre fullsatta presentationer blir Zetkin
                    en snackis bland konferensdeltagare och intresset är stort.
            -   header: "Januari 2016 – Projektåret inleds"
                text: |
                    Det projektår som Zetkin Foundation samlat ihop pengar till
                    inleds, och utvecklingen av nya Zetkin tar fart.
            -   header: "Januari 2017 – Nya Zetkin lanseras"
                text: |
                    After mer än ett år av utveckling ser nya Zetkin dagens ljus
                    och rullas ut runtom i Sverige.
    -   type: contribute
---

Zetkin Foundation ägs och styrs demokratiskt av medlemmarna i Vänsterpartiet
Malmö. Det innebär att Zetkin Foundation är ett väldigt annorlunda företag.

## Av aktivister, för aktivister
Från vår vardag som aktivister i Malmös vänsterrörelse tar vi med oss många
erfarenheter, och framförallt, en attityd. En idé om att vi kan åstadkomma
stora saker när vi jobbar tillsammans, även om resurserna är små. Vänsterns
styrka är vårt antal.

När vi utvecklar Zetkin gör vi det därför med aktivistiska metoder. Stora
delar av arbetet sker ideellt. Vår styrelse är en arbetande styrelse, som
skiljer sig från de flesta bolagsstyrelser. Vi har utformat vår organisation
för att det ska vara enkelt att bidra efter förmåga.

Det innebär att vi inte bara utvecklar ett verktyg för aktivister, utan vi
gör det genom att själva vara aktivister. Precis som vi alltid har varit.

## Förändring istället för vinst
I Zetkin Foundations bolagsordning är syftet solklart.

> Att verka för radikal samhällsförändring, i socialistisk, feministisk,
> antirasistisk och hållbar riktning.

Zetkin Foundation arbetar inte för att göra vinst, utan för att åstadkomma
förändring. Pengar är ett medel för att göra organisationen stabil och
hållbar, men det är aldrig målet.
