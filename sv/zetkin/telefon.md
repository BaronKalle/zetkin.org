---
lang: sv
slug: telefon
ref: zetkin.phonebank
title: Ringa med Zetkin
header: Nå ut till fler med rundringningar
kicker: |
    Att ringa medlemmar, väljare eller andra systematiskt är en nyckelkomponent
    för att nå ut till fler. Med Zetkins kraftfulla telefonverktyg kan du göra
    allt du behöver.
blocks:
    -   type: join
    -   type: testimonials
        testimonials:
            - 0
    -   type: features
        showMore: true
        features:
            - 0
            - 1
            - 2
---

Alla erfarna organisatörer vet hur viktig telefon är för att aktivera riktigt
många människor. Det finns personer där ute som vill delta, men som har svårt
att hitta in på eget initiativ.

## Dela på arbetet, behåll kontrollen
Med Zetkin kan hur många människor som helst dela på arbetet med att ringa
runt. Som organisatör skapar du ringuppdrag och utser vilka som ska ringa.
Den som ringer behöver bara logga in och sätta igång.

Som organisatör har du dessutom kontroll över vem som ringer vem i första hand.
Zetkin ser till att ingen faller mellan stolarna. Du behöver aldrig mer oroa
dig över telefonlistor på villovägar.

## Mobilisera, informera, rekrytera
Vilka man ringer, och hur man ringer dem, varierar. Att mobilisera, informera,
eller rekrytera fungerar olika. Med Zetkins ringuppdrag kan ni göra allt, och
har full kontroll över de regler som styr ett ringuppdrag.

Ringer ni för att boka in aktivister i en kampanj? Ställ in uppdraget så att
Zetkin automatiskt slutar ringa personer efter att de bokats in. Några dagar
senare kan de automatiskt lyftas tillbaka in i ringlistan. Då kan ni ringa
tillbaka, fråga hur det gick, och försöka boka in på ännu en aktion.

Samlar ni in svar på en enkät? Zetkin kan automatiskt plocka bort alla som
fyller i enkäten ur ringuppdraget, oavsett om de gör det via telefon eller
på egen hand. Ring alla max en gång i veckan, max tre gånger totalt för att
påminna, eller forma uppdraget precis som ni vill ha det.

## Kom igång snabbt och enkelt
Om du vill har du full kontroll över ringuppdragen. Om du hellre vill komma
igång snabbt finns mallar för vanliga uppdrag inbyggda i Zetkin. Om du vill
mobilisera, informera om något, hålla periodisk kontakt eller samla in svar
på en enkät kan du vara igång på minuter.
