---
lang: sv
slug: jobb
ref: contribute.jobs
title: Jobba med Zetkin
header: Jobba för Zetkin Foundation
kicker: |
    Vi vill alltid bli fler som arbetar med att utveckla Zetkin. Därför söker
    vi dig som tror på vårt projekt och vill bidra med din kompetens.
---

Zetkin är en webbaserad plattform för att organisera aktivism med hjälp av
verktyg som sänker trösklar för engagemang och underlättar vanliga
uppgifter i en aktivistisk organisation.

Zetkin Foundation är en underorganisation till Vänsterpartiet Malmö, och
jobbar med att utveckla Zetkin och att sprida framgångsrika metoder till
vänstern i Sverige och utomlands.

* [Läs mer om Zetkin](/sv/zetkin)
* [Läs mer om Zetkin Foundation](/sv/foundation)

## Vi söker fler hacktivister
Det mesta arbetet i Zetkin Foundation sker volontärt, men det förekommer också
arvodering. Just nu är vi särskilt på jakt efter utvecklare som kan hjälpa oss
i något av våra pågående utvecklingsprojekt.

<figure markdown="1">
![Kod](./kod.jpg)
*Oavsett om du kan programmera är du välkommen att delta i arbetet med Zetkin*
</figure>

Vi söker främst dig som vill bli en del av vårt team långsiktigt, och som kan
eller är beredd att lära dig något av följande:

* Responsiv design med CSS/SASS
* React/Redux (eller liknande ramverk)
* Python för serverutveckling
* Integrering av tredjepartssystem för betalning (troligtvis Stripe)

### Arvoderat och volontärt
Vi söker dig som vill bidra volontärt långsiktigt och under avgränsade perioder
arvoderas på hel- eller deltid, exempelvis vid sidan av studier eller mellan
två frilansjobb.

När vi arvoderar gör vi det enligt en enhetsprincip där arvodet baseras på
hur löner ser ut i Vänsterpartiet. Det är inget som kan konkurrera med
kommersiella konsultarvoden och därför är det viktigt att du tror på vårt
projekt och genom ditt arbete vill bidra till vänsterns framryckning.

Vi söker främst dig som har möjlighet att då och då delta i arbetet på
plats i Malmö. Delar av vårt arbete sker på engelska.

Hör gärna av dig till [info@zetkin.org](mailto:info@zetkin.org) om du vill
vara med och bidra till Vänsterns organisering i Sverige, och utomlands!

## Hjälp till på annat sätt?
Vill du bidra till Zetkins utveckling, men hittar inte något som passar här?
Det finns alltid plats för fler volontärer, oavsett vilka tekniker du kan
eller föredrar. Om du har nya idéer är det också värdefullt! Hör av dig till
[info@zetkin.org](mailto:info@zetkin.org).
