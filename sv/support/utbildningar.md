---
lang: sv
slug: support
ref: support.courses
title: Utbildningar
kicker: |
    Vi tillhandahåller såväl standardutbildningar som skräddarsydd fortbildning
    för att din organisation ska komma igång på bästa sätt.
---

## Standardutbildning
När din organisation ansluter sig till Zetkin ingår en heldagsutbildning på
plats hos er, samt material för att kunna hålla egna fortbildningar.

Standardutbildningen är uppdelad i två moment och tar totalt fem timmar, pauser
ej inkluderade. Vi rekommenderar att genomför båda momenten på en dag med två
timmar på förmiddagen, en lunchpaus och tre timmar på eftermiddagen.

### Moment 1: Introduktion till Zetkin
Det första momentet är en introduktion till Zetkin och riktar sig till vem som
helst som är aktiv i er organisation. Här går vi bland annat igenom vad Zetkin
är för något, vad det innebär för aktivisten när en organisation börjar använda
Zetkin, hur man deltar i kampanjer med hjälp av Zetkin och hur man deltar i
rundringningar.

[Presentationen från moment 1 ("Introduktion till Zetkin", PDF)](/assets/presentations/introduktion-till-zetkin.pdf)

### Moment 2: Organisera med Zetkin
Det andra momentet fokuserar på hur man organiserar med Zetkin och riktar sig
till personer med organisatörsansvar i er organisation. Här går vi igenom
Zetkin på djupet, samt praktiskt hur man arbetar med persondatabasen, hur man
planerar och genomför kampanjer med Zetkin, samt hur man använder Zetkin för
att planera och genomföra rundringningar.

[Presentationen från moment 2 ("Organisera med Zetkin", PDF)](/assets/presentations/organisera-med-zetkin.pdf)

## Skräddarsydda utbildningar och workshops
Våra erfarna Zetkin-organisatörer kan också tillhandahålla ytterligare
utbildningar och fortbildningar i såväl Zetkin som generellt gällande
organisering och aktivism, skräddarsydda utifrån era behov och önskemål.

[Kontakta oss](/sv/kontakt) om ni vill boka in en standardutbildning eller
diskutera en specialutformad utbildning.
