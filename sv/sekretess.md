---
layout: simple
---

# Sekretesspolicy för Zetkin
Version 2.0 (Apr 30, 2018)

Denna policy gäller Zetkin (zetk.in), Zetkin Foundations hemsida (zetkin.org)
och relaterade webbplatser som ägs av Zetkin Foundation AB

Zetkin är en plattform för organisering av aktivism. Zetkin ägs och drivs av
Zetkin Foundatio AB, ett icke-vinstdrivande företag som utvecklar mjukvara för
radikal samhällsförändring. Zetkin Foundation ägs och kontrolleras av
Vänsterpartiet i Malmö.

Tjänsten och webbplatsen Zetkin (hädanefter "Zetkin") används av organisationer
(hädanefter "Organisationen") till vilka slutanvändare kan ansluta sig i Zetkin.

## 1. Informationsinsamling
Zetkin lagrar information som matas in av användare och organisationer som
använder tjänsten.

### 1.1 Om organisationer
Organisationer som använder Zetkin måste vid registrering ange grundläggande
information om organisationen. Informationen används för kontakt, fakturering
och presenteras i vissa fall för slutanvändare.

### 1.2 Om slutanvändare
Användare måste ange viss information, såsom namn och e-postadress, vid
registrering. Organisationen kan efterfråga ytterligare information, såsom
adress, ålder, kön m.m. Denna information lagras i Zetkin utav organisationen
vilket måste ske i enlighet med denna policy och relevant lagstiftning.

### 1.3. Ytterligare personuppgifter
Organisationer kan lagra ytterligare information om medlemmar och kontakter
som inte själva registrerat sig i Zetkin. Organisationer kan också lagra
information om anslutna användare som de inte själva registrerat i Zetkin,
utan på andra sätt såsom enkäter, post och dylikt, så länge det sker i
enlighet med denna policy och relevant lagstiftning.

### 1.4. Information om deltagande
Zetkin lagrar information om personers deltagande i arrangemang, enkäter,
aktioner och andra aktiviteter som organiseras med Zetkin. Denna information
är tillgänglig för användning av Organisationen så länge det sker i enlighet
med denna policy och relevant lagstiftning.

### 1.5 Användarstatistik
Zetkin kan ibland samla in användarstatistik och information som kan användas
för att analysera användningsmönster för att förbättra användarupplevelsen.
Sådan data kan samlas in direkt eller via tredjepartstjänster för analys.
Information som samlas in på detta sätt anonymiseras i största möjliga
utsträckning och raderas efter att den analyserats.

### 1.6 Cookies ("Kakor")
Vi använder "cookies" för att förbättra användarupplevelsen på Zetkin, bland
annat för att spara användarnamn vid inloggning, hantera sessinoer och för
bättre användningsanalys.

## 2. Hur Zetkin använder och delar information

### 2.1 Slutanvändare och organisationer
Information om användare och organsiationer kan användas för att sammanställa
statistik och är tillgänglig för auktoriserad personal på Zetkin Foundation.

Zetkin Foundation lämnar inte ifrån sig information om användare eller
organisationer med någon tredje part. Organisationer kan dela med sig av
personinformation till tredje part om det sker i enlighet med denna policy,
avtal mellan person och organisation samt relevant lagstiftning.

### 2.2 Opersonlig och oidentifierbar information
Information som inte kan kopplas till en enskild person eller organisation,
som exempelvis statistik och anonym information om användande, kan delas med
tredje part i syfte att analysera och förbättra användarupplevelsen såväl som
för andra syften.

## 3. Hur Zetkin Foundation skyddar information
Vi tillämpar säkerhetsrutiner för att skydda din information från otillbörlig
åtkomst. Ditt användarkonto skyddas av ditt lösenord och vi uppmanar dig att
skydda din information genom att inte dela med dig av ditt lösenord till någon
och genom att logga ut när du är klar. Vi vidtar också tekniska åtgärder för
att skydda din information. Dessa åtgärder kan dock inte garantera ett
fullständigt skydd mot åtkomst, stöld, modifikation eller förlust av data vid
exempelvis intrång. Genom att använda Zetkin godtar du att en sådan risk finns.

## 4. Dina rättigheter
Du behåller upphovsrätt och bestämmanderätt över all information som du själv
registrerar.

Du kan när som helst begära att din personinformation raderas. När information
raderas anonymiseras ditt konto så att all oidentifierbar, icke-personlig
information behålls i statistiksyfte.

Begäran om att radera information ska skickas till den organisation som du
anslutit till eller registrerat din data hos.

## 5. Ändringar i denna policy
Framtida versioner av denna policy finns tillgänglig på Zetkin Foundations
hemsida.

## 6. Kontakta Zetkin Foundation
Du kan kontakta Zetkin Foundation på info@zetkin.org.
